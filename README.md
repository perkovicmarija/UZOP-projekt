# UZOP-projekt

Treći dio: replikacija rezultata i poboljšanje
Na početku trećeg dijela projekta, replikacije i poboljšanja rezultata projekta, održat će se
konzultacije s nadležnim asistentom u navedenom terminu. Tijekom konzultacija, studenti
mogu prodiskutirati vlastita rješenja drugog dijela projekta te potom raspraviti što su planirali
napraviti u trećem dijelu projekta s asistentom.
Treći dio projekta radi se u samostalno formiranim studentskim grupama čiji sastav (imena i
prezimena studenata) se treba javiti asistentu do termina konzultacija.
U trećem dijelu projekta studenti najprije koriste pristupe iz odabranog članka kako bi replicirali
prikazane rezultate. Pri samoj implementaciji studenti mogu koristiti već implementirane
funkcije iz paketa kao što su numpy, scikit-learn i sl. Jednom kada su metode implementirane,
potrebno ih je pokrenuti na ranije pripremljenim podacima, korektno evaluirati, usporediti s
rezultatima iz članka i objasniti eventualne razlike.
Primjerice, ako radite na klasifikacijskom problemu preporučljivo je prikazati:
- vrijednost metrika kao što su točnost, preciznost, odziv, itd.
- AUC/ROC krivulje
- matrice zabune
- . . .
Studenti, naravno, slobodno mogu prikazati rezultate i na alternativne načine koji im se čine
interesantni. U slučaju da se izabrani članak bavi specifičnom problematikom, preporučljivo je
kontaktirati nadležnog asistenta za savjet.
Potom, cilj ovog dijela projekta je također i poboljšati rezultate znanstvenog članka. Neki od
načina na koje možete pokušati poboljšati rezultate su:
- ispraviti eventualne nedostatke članka
- proširiti podatke inženjerstvom značajki
- primijeniti neke od metoda/algoritama obrađenih na predavanjima
- optimirati parametre
- kreirati vlastitu metodu
- …
Svako potencijalno poboljšanje mora biti zasebno evaluirano i uspoređeno s originalnim
rezultatima članka. U slučaju da poboljšanje nije postignuto, potrebno je komentirati koji je
uzrok tome i što bi se još moglo pokušati, a da je trenutno izvan vaših mogućnosti.
Posebno kvalitetna poboljšanja članka (prema procjeni asistenta) bit će nagrađena s mogućih
do 5 dodatnih bodova iz projekta.
Rezultate trećeg dijela projekta, ponovno u obliku jednog Jupyter Notebooka potrebno je
uploadati u GitHub repozitorij svih članova grupe. Na kraju trećeg dijela projekta potrebno je
napraviti i kratku video prezentaciju u trajanju od maksimalno 4 minute u kojoj ćete prezentirati
članak i isprobana poboljšanja. Video prezentaciju potrebno je također postaviti u GitHub
repozitorij do roka za predaju.
U terminu pregleda rezultata trećeg dijela projekta nadležni asistent će zajedno s grupom
proći kroz predanu bilježnicu te nakon postavljenih pitanja odrediti konačni broj bodova za
sve članove dotične grupe. Raspodjela bodova je u nadležnosti asistenta, a prema dolje
navedenim maksimalnim vrijednostima.
Na kraju, nekoliko najboljih poboljšanja rezultata članaka izabrat će asistenti i predložiti za
prezentaciju (puštanje snimljene video prezentacije + diskusija) tijekom zadnjeg tjedna
nastave.
